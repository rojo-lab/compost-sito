
[[Ambiti di ricerca]]

**

**

La prima sfera che introduciamo è quella sociale, in quanto il progetto si fonda su un'epistemologia relazionale poggiata su fondamenta etiche rivolte all'inclusione omnicomprensiva.  
Rimane ovvia la consapevolezza che la fluidità contemporanea rende complessa l’“omnicomprensione” dell’alterità, ma appoggiandoci a modalità trasformative e indeterminate, la riscrittura rimane possibilità in costante apertura.  
Parliamo di “sfere” come figure metaforiche indicanti ambiti d’appartenenza, poiché la concezione normativa dei confini è generalmente segmentata, non smussata e raramente priva di angoli. La figura sferoidale rimanda alla circolarità del pensiero fondante e a una dimensione simpoietica assunta inconsciamente nelle operazioni relazionali.  
Chiarire questo inciso è funzionale alla porosità dei confini tra queste dimensioni, che vivranno d’intersezioni durante il progetto.  
La sintesi testuale rispecchia l’incompletezza del progetto, in attesa d’un network che alimenti diramazioni e connessioni temporali.  
Per “sfera sociale” intendiamo tutte le dimensioni relazionali in cui s’inscrive il progetto, esplicitando razionalmente le “sfere” d’intervento.  
Alla base sta il pensiero decoloniale, inteso non come “prospettiva aggiunta” ma come intra-azione che riscrive le modalità di produzione delle (s)oggettività e delle intra-relazioni. Rompere la struttura coloniale binaria significa sfidare dimensioni ancora attuali e normative,. Decolonizzare è imperativo, non solo necessario, sul piano intra-sociale e onto-epistemico. Abbandonare soggetti/sub-soggetti, territori/sub-territori è vitale per la trasformazione ricercata.  
Inserendoci in spazialità precostituite, più fisiche che ideali, deterritorializziamo il contesto, concedendogli nuove forme immaginative/trasformative.  
Il nomadismo braidottiano non esclude l’ambiente dalla materializzazione intra-attiva: questo muta con le (s)oggettività in contatto, traslando da luogo a luogo in un processo de-coloniale determinato nella frizione d’identità stabili.  
La “materia” diventa così comprensiva della totalità delle (s)oggettività intra-agenti: sociale, supportante relazionalità ed effetti. L’incontro/scontro con la sfera ecosistemica è inevitabile, poiché l’alterità colonizzata è ecologicamente espropriata, pensata come risorsa da gestire, perdendo empatia relazionale.  
Il progetto diventa alterità, minoranza non quantitativa ma per potentia trasformativa, sfondando l’ordine normativo maggioritario e collocandosi come gestualità minoritaria generativa, non oppositiva. Una macchina da “guerra” minoritaria che introduce forme di vita per scardinare l’ordine delle “cose”.  
“Diventare compost” nella sfera sociale significa decostruire l’identità come dispositivo d’individualizzazione e proprietà: non cancella le differenze, le valorizza riconoscendone co-composizione, porosità e fluidità, situandole storicamente e intrecciandole materialmente.  
Non “possediamo” l’identità; la coltiviamo attraverso processi relazionali, come il compost stesso. La soggettività normativa è inserita in strutture sociali non pienamente visibili, perciò l’identità superficiale è in debito con qualcosa d’inesperibile direttamente, che costituisce le logiche coloniali dei privilegi: classi, etnie, generi, specie.  
La produzione artistica collettivamente contaminata non è mero strumento sociale, ma delinea spazialità dove l’alterità emerge libera. Il fine ultimo non è l’inclusione, ma la trasformazione delle condizioni d’esclusione: con l’arte vogliamo annullare i confini, non integrare selettivamente porzioni sociali. Arte come “luogo” di co-produzione sociale e strumento politico trasformativo, networking per hackerare la socialità istituzionale autoritaria. Tutto ciò che intendiamo fare nell’ambiente artistico, grazie alla potentia della trasformazione accademica e dell’accessibilità, può traslare nella scrittura e nelle modalità di produzione sociale del sapere, decolonizzandolo da dimensioni positiviste iper-identitarie.

**