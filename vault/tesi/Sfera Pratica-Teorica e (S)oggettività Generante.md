
[[Ambiti di ricerca]][[Sfera Sociale]][[Sfera Ecosistemica]]


**

**

Sfera ecologica e sociale includono questioni ascrivibili al dibattito contemporaneo. La loro analisi fotografica lo schematismo settoriale, che fornisce risposte specifiche a domande mirate.  
Il sistema di risposte generato può compromettere, con posizionalità faziosa, la problematizzazione di aspetti sociali cruciali. Problematizzare significa porsi quesiti per una riscrittura completa, mutevole e indeterminata.  
Il questioning è strumento per rimodellare la norma, situandola in una dimensione co-abitativa. La cura dell’alterità assume così forma decoloniale ed ecologica, aprendo a una nuova visione della (s)oggettività generante, che rifiuta antropocentrismo e iperindividualismo ultra-capitalista. Le dimensioni pratica e teorica sfumano, perdendo il contrasto binario: “Compost” alimenta salti dimensionali che assumono sfumature di grigio.  
Il sistema diffrattivo è pratica epistemica che non separa, ma intreccia; non analizza in termini oppositivi, ma trova nuove materializzazioni. Attuarlo significa disimparare, decontestualizzare e ricontestualizzare, accettando contaminazioni senza soffermarsi su dissonanze ideative.  
L’analisi diffrattiva dimostra che ogni atto teorico è pratica materiale, e ogni atto pratico è espressione teorica. Il paradigma PaR (Practice as Research) di Nelson mette in discussione la verticalità del sapere “codificato” vs. “agito”. Con “Compost” ci inseriamo in questa visione proiettandoci verso un’intra-attività dove la pratica non “illustra” la teoria, ma la genera manifestandosi.  
La (s)oggettività generante, trasformata in entità collettiva e situata, fluidifica la dislocazione. Nel movimento costante, si lascia attraversare dalla potenza etica ed ecologica, ridefinendo l’identità da “io soggetto conoscente” a nodo relazionale generatore di saperi in co-abitazione. La (s)oggettività è riformulata in una rete di relazioni multiple in movimento, generando effetti e senso onto-epistemico. Il sistema molecolare/rizomatico emergente crea piani per contraddizioni, scontri costruttivi e analisi molteplici. “Compost” è spazio di dibattito inter(s)oggettivo: la (s)oggettività non è origine della conoscenza, ma suo effetto temporaneo stabilizzato performativamente.  
Riscrivere la (s)oggettività generante significa riflettere su come l’agency si manifesta storicamente. Le pratiche digitali hanno generato nuove forme di comunicazione intra-attiva: media art e net art hanno aperto a linguaggi oltre i mezzi canonici, utilizzando reti dove il “mezzo” non esula dall’inter(s)oggettività generante. Ciò ha creato una (s)oggettività digitale, estensione e attrice diretta nell’inter-relazionalità, instaurando un nuovo rapporto conoscitivo tra umano e materializzazione digitale.  
Ciò comporta necessità conoscitive di queste agenzialità e un’alfabetizzazione che migliori la relazionalità intra-attiva. “Compost” vuole alimentare questa conoscenza, interrogandosi su come includerla nei meccanismi d’entanglement. La rete non è solo mezzo, ma ambiente epistemologico dove le (s)oggettività si (ri)producono connettivamente. Nasce la necessità di problematizzare l’accessibilità a queste pratiche, abitandole criticamente: “Compost” diventa “ambiente alfabetizzante” attraverso set di sensoristica per raccolta dati, uso remoto e sensibilizzazione su media alternativi, ripensando tecnologie morenti in nuovi contesti.  
Chi può produrre sapere? Se il sapere è sempre situato, attraversato da dispositivi di potere/esclusione, e la (s)oggettività epistemica occidentale nasce da un impianto storico-economico normalizzante, come ripensarla accogliendo le tre sfere descritte?  
Con “Compost” attuiamo una pratica decentrante che scardina la figura individuale della ricerca, trasformandola in corpo di (s)oggettività situate generatrici di saperi co-abitabili.

**