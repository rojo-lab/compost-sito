
[[Ambiti di ricerca]][[Sfera Sociale]][[Sfera Ecosistemica]][[Sfera Pratica-Teorica e (S)oggettività Generante]]

**

**

Diventare “Compost” significa assumere una posizione, accogliere radicalismi per cambiare rotta e immaginare nuove infrastrutture. Questa porzione dichiara esplicitamente la nostra collocazione nella contemporaneità.  
L’infrastruttura metodologica creata richiama implicitamente la posizionalità del progetto: nomade e mutevole come le metodologie usate, diffrattiva e intra-attiva, comportante relazioni inevitabili tra posizioni assunte.  
L’analisi precedente è sintetizzabile per chiarezza e accessibilità fruitiva.  
Dichiarare come ci posizioniamo nel XXI secolo è indispensabile e parte delle responsabilità etiche, sociali e politiche collettive. Posizionarsi non significa incidere decisioni permanenti, ma assumere collocazioni che accolgano l’indeterminazione temporale e eventuali cambi necessari, purché eticamente coerenti.  
Questo inciso serve la potenzialità trasformativa del progetto, con cui confidiamo di percorrere strade future aprendo a nuove posizionalità.

”Compost” è post/trans-disciplinare.  
Le pratiche artistiche diventano strumento epistemico, non mero oggetto di studio. Agire e conoscere sono co-implicati; con metodi come la praxis, avviamo sperimentazioni che materializzano teorie bibliografiche per tracciare collettivamente vie sperimentali. Metodo incarnato e situato dove si dissolve la scissione “opera/ricerca”.

”Compost” è neo-materialismo post-umanista.  
La (s)oggettività non è preformata, ma emerge dalla performatività relazionale della materia. Rifiutiamo l’iperindividualismo, fornendo strumenti epistemici per fuoriuscirne. La (s)oggettività collettiva genera e situa, articolandosi in processi intra-attivi. La materia è agente; il progetto “tasta” concretamente la sua performatività, includendo nella metodologia la scrittura accademica come necessità relazionale.

”Compost” è ecologia-relazionale.  
Proponiamo nuovi modi di relazionarci alla materia/natura. L’infrastruttura accademica creata rifiuta il sapere neutro o disincarnato, situandolo in una rete di legami umani e non-umani. Questo humus relazionale produce conoscenza collettiva trasformabile attraverso contaminazioni. Stringiamo “alleanze multispecie” come metodologia fondata su cura dell’alterità, rieducazione dei legami empatici e problematizzazione del consumismo capitalistico.

”Compost” è accessibile, decoloniale e redistribuisce il sapere.  
Abbandoniamo sistemi autoriali/elitari, trasformando gerarchie in accessibilità teorico-pratica. La metodologia restituisce agency alle (s)oggettività marginalizzate e permette schemi relazionali non bisognosi di legittimazioni normative. Rompere linearità cronologiche apre a navigazioni con ritorni, attese e tensioni che collidono col tempo normativo dell’accademismo/arte.

”Compost” riscrive arte e accademismo.  
La ricerca diventa diffrattiva e relazionale; la produzione artistica intra-attiva e contaminata. Ciò rompe l’autorialismo e apre a sistemi che ripensano arte/ricerca con nuove metodologie sperimentali. Ripensare documentazione catalogativa, agire collettivamente col questioning e contaminare l’autorialità fa collassare confini tra tipologie di ricerca. I limiti tra ricerca qualitativa, post-qualitativa e quantitativa diventano zone d’azione attraversate liberamente da un progetto nomade. Non neghiamo misurabilità o tracce documentali; le reinterpretiamo in funzione della posizione spazio-temporale. La documentazione diventa performativa, creando un archivio vivo dove dati relazionali emergono intra-attivamente. Pratiche discorsive e documentative sono insieme: dati, materia, tracce, narrazioni. Sciogliamo così l’opposizione metodologica tra ricerca qualitativa e quantitativa.

Il progetto non è marginale al dibattito contemporaneo: lo attraversa trasversalmente, muovendosi tra le sue “faglie” per sperimentare un’innovazione metodologica ibrida e non lineare. Si colloca nei luoghi porosi e fertili della ricerca dove (s)oggettività, sapere, tempo e materializzazione sono processi collettivi di generazione epistemica.

**